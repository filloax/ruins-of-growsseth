{
    "name": "Fallimento",
    "pages": [
        "Appunti di Ricerca n° 115\n\nE così siamo arrivati al dunque. Dopo tutti questi anni la Piaga ha raggiunto anche me.\nOrmai non c'è più speranza che mi possa salvare, tanto vale lasciare i miei ultimi pensieri in questi appunti.",
        "Caro collega che legge i miei diari, volevo ringraziarti per l'interesse che hai mostrato nei confronti delle mie scoperte, e soprattutto per la compagnia che mi hai portato.\n\nDurante i miei lunghi e pericolosi viaggi sono quasi sempre stato in",
        "solitudine, salvo saltuarie visite a villaggi e la presenza del mio asino. È stato quindi piacevole avere vicino qualcuno che capisse come me l'importanza della ricerca, ciò mi ha dato la forza di continuare la mia missione.\n\nVedi, per tanti anni ho vagato per queste",
        "terre, e ho avuto soltanto un obiettivo: trovare una cura per la non morte. Nell'ultimo periodo pensavo di aver trovato una pista su degli scienziati sperduti nelle terre ghiacciate, ma non ho fatto in tempo a seguirla...\nTi risparmierò i dettagli della mia vita",
        "passata e degli orrori che ho vissuto, ma ti prego di capirmi, avevo buone ragioni per non fidarmi di nessuno su questo argomento.\nCol senno di poi avrei fatto meglio a dirti tutto dall'inizio, chissà, magari sarebbe cambiato qualcosa? Io proprio non lo so.",
        "Ancora una volta mi trovo sperduto e confuso, come il giorno in cui tutto è cominciato, e la vita di tutti cambiata per sempre. Ancora una volta non dimostro altro che il mio essere un fallimento. Nonostante tutti i posti che ho visitato, gli appunti che ho letto e gli esperimenti che ho",
        "fatto, ho fallito. Non ho trovato una cura, e probabilmente neanche esiste.\n\nUna cosa è certa però, non permetterò che il mio corpo vuoto porti dolore a chi ancora è in vita. Farò in modo di rinchiudermi dove non potrò fare del male a nessuno.",
        "Mi dispiace non averti potuto dare un addio di persona, ma voglio almeno che tu sappia che è stato davvero un piacere conoscere qualcuno come te in queste terre desolate, e che la tua compagnia è stata un faro di speranza in questo mondo di dolore.",
        "Continua a combattere collega, e fallo anche per me. Addio."
    ]
}
