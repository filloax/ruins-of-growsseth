{
    "name": "Grazie",
    "pages": [
        "Caro collega,\n\nÈ giunto infine il momento per me di andarmene, e ne voglio approfittare per ringraziarti infinitamente di tutto un'ultima volta. Porterò questa scoperta in giro per le terre, e cercherò di salvare più gente possibile dalla Piaga.",
        "La cura che hai scoperto non permetterà di curare chi è già diventato non morto da tempo, ma non è importante.\n\nCiò che conta è che la non morte si può curare, e questo solo basterà a dare speranza alla nuova generazione.",
        "Ovviamente non smetterò mai di fare ricerca, ci mancherebbe altro! Lo spirito di avventura ci scorre nel sangue dopotutto, e credo che nonostante l'età questo corpo abbia ancora un po' di energia da dare! Continuerò a vagare per il mondo e cercare un'altra",
        "cura, una che possa definitivamente salvare Growsseth.\nSarà solo un miraggio? Chi lo sa, ma se c'è una cosa che mi hai insegnato è che non bisogna arrendersi mai, e così farò!\n\nInfine, per concludere, c'è un'ultima cosa che",
        "voglio lasciarti: un antico corno di capra decorato che trovai anni fa durante una delle mie peregrinazioni. Non ho mai capito quale fosse il suo scopo originario, ma ha un suono molto energico e mi sono spesso divertito a suonarlo per annunciare il mio arrivo in luoghi",
        "pericolosi e misteriosi.\n\nFinora ti ho sempre fatto pagare per le mie scoperte, ma dopo ciò che hai fatto per me voglio ripagarti in qualche modo, e come lo ho notato prima ho capito che era il dono perfetto per un collega ricercatore come te.",
        "Bene, questo è tutto.\nSpero che il mio regalo ti piaccia e che ti ricorderai di me, perché io sicuramente mi ricorderò di te.\n\nMi accingo finalmente a partire non per una fine, ma per un nuovo inizio, e con l'ultima goccia di inchiostro che mi è rimasta ti auguro buone",
        "ricerche e buon proseguimento!\nPossa la tua luce essere un faro per il futuro di Growsseth!"
    ]
}
