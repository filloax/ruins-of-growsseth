{
    "name": "Grazie",
    "pages": [
        "Caro collega,\n\nÈ giunto infine il momento per me di andarmene, e ne voglio approfittare per ringraziarti infinitamente di tutto un'ultima volta. Come ti ho già menzionato, ho intenzione di portare questa scoperta in giro per le terre, e cercherò di salvare",
        "più gente possibile dalla piaga.\n\nCi vorranno decenni prima di riuscire a diffondere la notizia della cura, ma ciò che conta ora è che sappiamo che la non morte si può curare, e questo solo basterà a dare speranza alla nuova generazione.",
        "Ovviamente non smetterò mai di fare ricerca, ci mancherebbe altro! Lo spirito di avventura ci scorre nel sangue dopotutto, e nonostante l'età in questo momento mi sento rinato!\nSarà solo una fase passeggera? Chi lo sa, ma se c'è una cosa che mi hai insegnato è",
        "che non bisogna arrendersi mai, e così farò.\n\nPer concludere, c'è un'ultima cosa che voglio lasciarti: un antico corno decorato che trovai anni fa durante una delle mie peregrinazioni. Non ho mai capito quale fosse il suo scopo originario, ma ha un",
        "suono molto energico e mi sono spesso divertito a suonarlo per annunciare il mio arrivo in luoghi pericolosi e misteriosi.\n\nPer tutto questo tempo ti ho fatto pagare le informazioni dietro le mie scoperte, ma dato che mi hai salvato la vita, credo che questo sia il dono",
        "perfetto per un collega ricercatore come te.\n\nBene, questo è tutto. Spero che il mio regalo ti piaccia e che ti ricorderai di me, perché io sicuramente mi ricorderò di te.\nMi accingo finalmente a partire non per una fine, ma per un nuovo inizio, e con l'ultima",
        "goccia di inchiostro che mi è rimasta ti auguro buone ricerche e buon proseguimento!\n\nPossa la tua luce essere un faro per il futuro di Growsseth!"
    ]
}
