Questa è la sezione delle strutture, che ti permette di spawnare dove e come vuoi le strutture della mod.

Ci sono poche cose da sapere: una volta selezionata la struttura da spawnare devi impostarne le **coordinate** in cui vuoi che spawni, la **variante del bioma** nel caso della casa del golem, e la **rotazione**. Quest'ultima non è altro che la rotazione della struttura rispetto alla direzione in cui spawnerebbe normalmente ("automatica" la lascia decidere al gioco).  
Nota: per vedere ingame la direzione di base di una struttura puoi usare il comando _/place_ come faresti di solito, in quanto a differenza delle strutture vanilla la rotazione di quelle della mod è fissata.

Le strutture della mod sono impostate in modo da spawnare a partire dal centro della loro base, così da rendere più comodi eventuali test per la scelta della posizione. Basta provare a posizionarsi ingame a piedi nel punto in cui si voglia che spawni e, quando si trova il posto giusto, segnarsi le coordinate.

**Importante:** come detto nell'aiuto della home (puoi tornarci cliccando sul logo del sito se lo hai dimenticato) le strutture ricevute dalla mod non ri-spawnano dopo la prima volta. Quindi, quando stai facendo test per provare varie coordinate o rotazioni di una certa struttura, ricordati di crearne una nuova e magari eliminare quella che non si è generata bene, altrimenti non succederà niente!